# **Pràctica 2: Gestors d'Arxius Web**
## **Descripciógeneral de la pràctica**
En aquesta pràctica de tecnologia hem treballat amb sistemes de gestió d’arxius al núvol, centrant-nos en la instal·lació i configuració d’ownCloud dins d’una màquina virtual creada amb IsardVDI.

L’objectiu principal era entendre com funciona el Cloud Computing i veure com es poden gestionar arxius i permisos d’usuari en un entorn col·laboratiu. Primer vam configurar la màquina virtual amb un sistema Linux (Ubuntu), després vam instal·lar el servidor web (Apache) i la base de dades (MySQL) per poder muntar ownCloud.

Un cop instal·lat, vam fer proves per verificar que funcionava correctament: pujar i organitzar arxius, crear usuaris amb diferents rols (administrador, editor i lector), i configurar els permisos per controlar l’accés als continguts. També vam activar l’accés remot des d’altres dispositius dins la mateixa xarxa.

Tot el procés s’ha documentat en dos fitxers .md (INSTALLATION.md i CONFIGURATION.md) seguint les bones pràctiques de redacció tècnica amb Markdown, i hem pujat tot el projecte a GitHub, tal com indicava el professor.

Ha sigut una pràctica útil per entendre millor com funcionen els serveis al núvol i per aprendre a muntar un sistema funcional des de zero, controlant tant la part de servidor com la de seguretat i permisos.
